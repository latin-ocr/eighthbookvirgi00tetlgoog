AENEIDOS LIB. VIII.

Hic exsultantis Salios nudosque Lupercos

lanigerosque apices et lapsa ancilia caelo

extuderat; castae ducebant sacra per urbem 665
pilentis matres in mollibus. Hinc procul addit
Tartareas etiam sedes, alta ostia Ditis,

et scelerum poenas et te, Catilina, minaci

pendentem scopulo Furiarumque ora trementem,
secretosque pios, his dantem iura Catonem.

Haec inter tumidi late maris ibat imago

aurea, sed fluctu spumabant caerula cano;

et circum argento clari delphines in orbem

aequora verrebant caudis aestumque secabant.

In medio classis aeratas, Actia bella, 675
cernere erat; totumque instructo Marte videres

fervere Leucaten auroque effulgere fluctus.

Hinc Augustus agens Italos in proelia Caesar

cum Patribus Populoque‚ Penatibus et magnis DIs,

stans celsa in puppi; geminas cui tempora flammas 680
laeta vomunt patriumque aperitur vertice sidus.

Parte alia ventis et dis Agrippa secundis

arduus agmen agens3 cui, belli insigne superbum,
tempora navalifulgent rostrata corona.

Hinc ope barbarica variisque Antonius armis, 685
victor ab Aurorae populis et litore rubro,

Aegyptum virisque Orientis et ultima secum

665, ducebant sacra. cf.G.111.22: sollemnis ducere pampas
ad delubra. - 667. cf. VI. 577—9: Tartarus ipse bis patet in prae·
ceps tantum tenditque sub umbras quantus ad aetherium caeli suspectus
Olympum. - 670. Cf. Ι. 507: [Dido] iura dabat legesque airis. -
676, erat. Cf. Ecl. X. 46: nec sit mihi credere tantum! also G.
IV. 447: neque cst te Jallere quitquam. - ⁶77, Leucaten, Cf, ῙῙῙΙ
274τ Leucatae nimbosa cacumina montis. — ⁶79· Cf. ΙΙΙ, 11-122
Feror exsul iu altum cum sociis nataque Penatibus et maguis Dis.

 

