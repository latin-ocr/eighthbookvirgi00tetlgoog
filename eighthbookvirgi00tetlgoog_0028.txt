AENEIDOS LlB. VIII. 11

prospectum eripiens oculis, glomeratque sub antro
fumiferam noctem commixtis igne tenebris 255
Non tulit Alcides animis seque ipse per ignem
praecipiti iecit saltu, qua plurimus undam
fumus agit nebulaque ingens specus aestuat atra.
Hic Cacum intenebris incendia vana vomentem
corripit in nodum complexus et angit inhaerens
elisos oculos et siccum sanguine guttur.
Panditur extemplo foribus domus atra revolsis,
abstractaeque boves abiurataeque rapinae
caelo ostenduntur, pedibusque informe cadaver
protrahitur. Nequeunt expleri corda tuendo
terribilis oculos, voltum villosaque saetis
pectora semiferi atque exstinctos faucibus ignis.
Ex illo celebratus honos, laetique minores
servavere diem, primusque Potitius auctor
et domus Herculei custos Pinaria sacri.
Hanc aram luco statuit, quae Maxima semper
dicetur nobis et erit quae maxima semper.
Quare agite, o iuvenes, tantarum in munere laudum
cingite fronde comas et pocula porgite dextris
communemque vocate deum et date vina volentes' 275
Dixerat: Herculea bicolor cum populus umbra
velavitque comas foliisque innexa pependit,
et sacer implevit dextram scyphus. Ocius omnes
in mensam laeti libant divosque precantur.

Devexo interea propior fit Vesper Olympo. 280

254, eripiens oeulis. Cf. I. 88: Eripiunt subito nubes caelumque
diemque Teucrorum ex oculu. —256. Cf. 11. 407: Non tulit hauc
speciem furiata mente Coroebus et, etc-273, laudum. Cf. IX. 2 52 ε
Quae uobis, quae dt'gua, uiri, pro laudibus istis praemia posse rear
solvi? - 276. Cf. Ecl. VII. 61: Populus Alcidae gratissima.—
279. Cr. 1. 736: in mensam laticum libauit honorem.

 

