AENEIDOS LIB. VIII.

pectora, sunt animi et rebus spectata iuventus!
Dixerat Aeneas Ille os oculosque loquentis
Iamdudum et totum lustrabat lumine corpus
Tum sic pauca refert: ‘Ut te, fortissime Teucrum,
accipio agnoscoque libens, ut verba parentis 155
et vocem Anchisae magni voltumque recordor l
Nam memini Hesionae visentem regna sororis
Laomedontiaden Priamum, Salamina petentem,
protinus Arcadiae gelidos invisere finis.
Tum mihi prima genas vestibat flore iuventas, 160
mirabarque duces Teucros, mirabar et ipsum
Laomedontiaden 3 sed cunctis altior ibat
Anchises. Mihi mens iuvenali ardebat amore
compellare virum et dextrae coniungere dextram.
Accessi et cupidus Phenei sub moenia duxi. 165
Ille mihi insignem pharetram Lyciasque sagittas
discedens chlamydemque auro dedit intertextam
frenaque bina, meus quae nunc habet aurea Pallas.
Ergo et quam petitis, iuncta est mihi foedere dextra,
et, lux cum primum terris se crastina reddet, 170
auxilio laetos dimittam opibusque iuvabo.
Interea sacra haec, quando huc venistis amici,
annua, quae differre nefas, celebrate faventes
nobiscum et iarn nunc sociorum adsuescite mensis!
Haec ubi dicta, dapes iubet et sublata reponi 175

153. Cf. 11. 7 53-4: vestigia retro obseruata sequar per noctem et
lumine lustro. - 163-4. Cf. 111. 298: Obstipui, miroque incensum
pectus amore compellare virum—164. Cf. I. 408-9: cur dextrae
iungere dextram non daturi-169. cf. 111. 83: [irrugimus hospitio
dextras et tecta subimus. — 171. Cf. Ι. 571, in which Dido extends
a welcome to the followers oi Aeneas: auxilia tutas dimittam
opibusque iuvabo-174. Cf. VII. 490: llle . . . mensae adsuetus

erili.

 

