10 ι Ρ. VERGILI MARONIS

deiecit saxum, ferro quod et arte patema
pendebat, fultosque emuniit obice postis,

ecce furens animis aderat Tirynthius, omnemque
accessum lustrans huc ora ferebat et illuc,
dentibus infrendens. Ter totum fervidus ira
lustrat Aventini montem ; ter saxea temptat
limina nequiquam; ter fessus valle resedit.
Stabat acuta silex, praecisis undique saxis
speluncae dorso insurgens, altissima visu,
dirarum nidis domus opportuna volucrum.

Hanc, ut prona iugo laevum incumbebat ad amnem,
dexter in adversum nitens concussit et imis
avolsam solvit radicibus 3 inde repente

impulit ; impulsu quo maximus intonat aether,
dissultant ripae refluitque exterritus amnis

At specus et Caci detecta apparuit ingens

regia, et umbrosae penitus patuere cavernae:
non secus ac si qua penitus vi terra dehiscens
infernas reseret sedes et regna recludat

pallida, dis invisa, superque immane barathrum
cernatur, trepidentque immisso lumine Manes.
Ergo insperata deprensum in luce repente
inclusumque cavo saxo atque insueta rudentem
desuper Alcides telis premit omniaque drma
advocat et ramis vastisque molaribus instat.

Ille autem, neque enim fuga iam super ulla pericli,
faucibus ingentem fumum, mirabile dictu,
evomit involvitque domum caligine caeca,

241-2. Cf. 11. 483—4, where the sudden effect which follows the
bursting open of the door of Priam’s palace by Pyrrhusis described:
Apparet domus intus, et atria longa patescunt ; apparent Priami et
veterum penetralia regum.

 

